[
  {
    "title": "غزل شماره 366 حافظ شیرازی",
    "poetries": [
      { "peotry": "ما بدین در نه پی حشمت و جاه آمده‌ایم" },
      { "peotry": "از بد حادثه این جا به پناه آمده‌ایم" },
      { "peotry": "ره رو منزل عشقیم و ز سرحد عدم" },
      { "peotry": "تا به اقلیم وجود این همه راه آمده‌ایم" },
      { "peotry": "سبزه خط تو دیدیم و ز بستان بهشت" },
      { "peotry": "به طلبکاری این مهرگیاه آمده‌ایم" },
      { "peotry": "با چنین گنج که شد خازن او روح امین" },
      { "peotry": "به گدایی به در خانه شاه آمده‌ایم" },
      { "peotry": "لنگر حلم تو ای کشتی توفیق کجاست" },
      { "peotry": "که در این بحر کرم غرق گناه آمده‌ایم" },
      { "peotry": "آبرو می‌رود ای ابر خطاپوش ببار" },
      { "peotry": "که به دیوان عمل نامه سیاه آمده‌ایم" },
      { "peotry": "حافظ این خرقه پشمینه مینداز که ما" },
      { "peotry": "از پی قافله با آتش آه آمده‌ایم" }
    ],
    "peotryTranslate": "دست تقدیر مسیر زندیگتان را تغییر داده است اما در همه حال از یاد خدا غافل نشده ید. دست به دعا برداشته اید تا خداوند شما را یاری کند. کرم و بخشش خدا شامل حالتان می شود. آبروی کسانی که می خواستند شما را گناهکار جلوه دهند می رود و همه چیز روشن می شود."
  },
  {
    "title": "غزل شماره 484 حافظ شیرازی",
    "poetries": [
      { "peotry": "تو مگر بر لب آبی به هوس بنشینی" },
      { "peotry": "ور نه هر فتنه که بینی همه از خود بینی" },
      { "peotry": "به خدایی که تویی بنده بگزیده او" },
      { "peotry": "که بر این چاکر دیرینه کسی نگزینی" },
      { "peotry": "گر امانت به سلامت ببرم باکی نیست" },
      { "peotry": "بی دلی سهل بود گر نبود بی‌دینی" },
      { "peotry": "ادب و شرم تو را خسرو مه رویان کرد" },
      { "peotry": "آفرین بر تو که شایسته صد چندینی" },
      { "peotry": "عجب از لطف تو ای گل که نشستی با خار" },
      { "peotry": "ظاهرا مصلحت وقت در آن می‌بینی" },
      { "peotry": "صبر بر جور رقیبت چه کنم گر نکنم" },
      { "peotry": "عاشقان را نبود چاره بجز مسکینی" },
      { "peotry": "باد صبحی به هوایت ز گلستان برخاست" },
      { "peotry": "که تو خوشتر ز گل و تازه‌تر از نسرینی" },
      { "peotry": "شیشه بازی سرشکم نگری از چپ و راست" },
      { "peotry": "گر بر این منظر بینش نفسی بنشینی" },
      { "peotry": "سخنی بی‌غرض از بنده مخلص بشنو" },
      { "peotry": "ای که منظور بزرگان حقیقت بینی" },
      { "peotry": "نازنینی چو تو پاکیزه دل و پاک نهاد" },
      { "peotry": "بهتر آن است که با مردم بد ننشینی" },
      { "peotry": "سیل این اشک روان صبر و دل حافظ برد" },
      { "peotry": "بلغ الطاقه یا مقله عینی بینی" },
      { "peotry": "تو بدین نازکی و سرکشی ای شمع چگل" },
      { "peotry": "لایق بندگی خواجه جلال الدینی" }
    ],
    "peotryTranslate": "از هوا و هوس خود پیروی نکن، وگرنه پشیمان و نادم می شوی. در هنگام بروز مشکلات صبر و شکیبایی نداری. قدر خود و ارزش های خود را بدان. در انتخاب دوست دقت کن تا آنکه گمراه نشوی. در کارهای خود دقیق باش و نقاط ضعفت را بشناس و در برطرف کردن آنها کوشش کن."
  },
  {
    "title": "غزل شماره 380 حافظ شیرازی",
    "poetries": [
      { "peotry": "بارها گفته‌ام و بار دگر می‌گویم" },
      { "peotry": "که من دلشده این ره نه به خود می‌پویم" },
      { "peotry": "در پس آینه طوطی صفتم داشته‌اند" },
      { "peotry": "آن چه استاد ازل گفت بگو می‌گویم" },
      { "peotry": "من اگر خارم و گر گل چمن آرایی هست" },
      { "peotry": "که از آن دست که او می‌کشدم می‌رویم" },
      { "peotry": "دوستان عیب من بی‌دل حیران مکنید" },
      { "peotry": "گوهری دارم و صاحب نظری می‌جویم" },
      { "peotry": "گر چه با دلق ملمع می گلگون عیب است" },
      { "peotry": "مکنم عیب کز او رنگ ریا می‌شویم" },
      { "peotry": "خنده و گریه عشاق ز جایی دگر است" },
      { "peotry": "می‌سرایم به شب و وقت سحر می‌مویم" },
      { "peotry": "حافظم گفت که خاک در میخانه مبوی" },
      { "peotry": "گو مکن عیب که من مشک ختن می‌بویم" }
    ],
    "peotryTranslate": "هنوز تکلیف را با خود روشن نساخته ای و نمی دانی که چه راهی در پیش بگیری. منتظری که دیگران برای تو تصمیم بگیرند. بهتر است که درباره ی خود و اهداف خود تجدید نظر کنی تا بهتر بتوانی تصمیم بگیری. اراده ی خود را محکم کن."
  },
  {
    "title": "غزل شماره 318 حافظ شیرازی",
    "poetries": [
      { "peotry": "مرا می‌بینی و هر دم زیادت می‌کنی دردم" },
      { "peotry": "تو را می‌بینم و میلم زیادت می‌شود هر دم" },
      { "peotry": "به سامانم نمی‌پرسی نمی‌دانم چه سر داری" },
      { "peotry": "به درمانم نمی‌کوشی نمی‌دانی مگر دردم" },
      { "peotry": "نه راه است این که بگذاری مرا بر خاک و بگریزی" },
      { "peotry": "گذاری آر و بازم پرس تا خاک رهت گردم" },
      { "peotry": "ندارم دستت از دامن بجز در خاک و آن دم هم" },
      { "peotry": "که بر خاکم روان گردی بگیرد دامنت گردم" },
      { "peotry": "فرورفت از غم عشقت دمم دم می‌دهی تا کی" },
      { "peotry": "دمار از من برآوردی نمی‌گویی برآوردم" },
      { "peotry": "شبی دل را به تاریکی ز زلفت باز می‌جستم" },
      { "peotry": "رخت می‌دیدم و جامی هلالی باز می‌خوردم" },
      { "peotry": "کشیدم در برت ناگاه و شد در تاب گیسویت" },
      { "peotry": "نهادم بر لبت لب را و جان و دل فدا کردم" },
      { "peotry": "تو خوش می‌باش با حافظ برو گو خصم جان می‌ده" },
      { "peotry": "چو گرمی از تو می‌بینم چه باک از خصم دم سردم" }
    ],
    "peotryTranslate": "دوستان را فراموش نکن و در هنگام سختی به کمک آنها بشتاب. به خانواده خود بیشتر اهمیت بده چون آنها بهترین یار و یاور تو در هنگام حوادث هستند. تا زمانی که دوستان مشفق داری، از هیچ چیز نترس و به راه خود ادامه بده تا به مقصود برسی."
  },
  {
    "title": "غزل شماره 311 حافظ شیرازی",
    "poetries": [
      { "peotry": "عاشق روی جوانی خوش نوخاسته‌ام" },
      { "peotry": "و از خدا دولت این غم به دعا خواسته‌ام" },
      { "peotry": "عاشق و رند و نظربازم و می‌گویم فاش" },
      { "peotry": "تا بدانی که به چندین هنر آراسته‌ام" },
      { "peotry": "شرمم از خرقه آلوده خود می‌آید" },
      { "peotry": "که بر او وصله به صد شعبده پیراسته‌ام" },
      { "peotry": "خوش بسوز از غمش ای شمع که اینک من نیز" },
      { "peotry": "هم بدین کار کمربسته و برخاسته‌ام" },
      { "peotry": "با چنین حیرتم از دست بشد صرفه کار" },
      { "peotry": "در غم افزوده‌ام آنچ از دل و جان کاسته‌ام" },
      { "peotry": "همچو حافظ به خرابات روم جامه قبا" },
      { "peotry": "بو که در بر کشد آن دلبر نوخاسته‌ام" }
    ],
    "peotryTranslate": "اگر از نیروی اراده و پشتکار خود کمک بگیری، قطعاً موفق خواهی شد. در راه عشق و محبت، صداقت بیشتری داشته باش و شک و دودلی را از خود دور کن. کمرویی و شرم بیش از اندازه، تو را از رسیدن به مقصود دور می کند."
  },
  {
    "title": "غزل شماره 293 حافظ شیرازی",
    "poetries": [
      { "peotry": "بامدادان که ز خلوتگه کاخ ابداع" },
      { "peotry": "شمع خاور فکند بر همه اطراف شعاع" },
      { "peotry": "برکشد آینه از جیب افق چرخ و در آن" },
      { "peotry": "بنماید رخ گیتی به هزاران انواع" },
      { "peotry": "در زوایای طربخانه جمشید فلک" },
      { "peotry": "ارغنون ساز کند زهره به آهنگ سماع" },
      { "peotry": "چنگ در غلغله آید که کجا شد منکر" },
      { "peotry": "جام در قهقهه آید که کجا شد مناع" },
      { "peotry": "وضع دوران بنگر ساغر عشرت برگیر" },
      { "peotry": "که به هر حالتی این است بهین اوضاع" },
      { "peotry": "طره شاهد دنیی همه بند است و فریب" },
      { "peotry": "عارفان بر سر این رشته نجویند نزاع" },
      { "peotry": "عمر خسرو طلب ار نفع جهان می‌خواهی" },
      { "peotry": "که وجودیست عطابخش کریم نفاع" },
      { "peotry": "مظهر لطف ازل روشنی چشم امل" },
      { "peotry": "جامع علم و عمل جان جهان شاه شجاع" }
    ],
    "peotryTranslate": "اوضاع به این صورتی که هست نمی ماند. فردای روشنی هم در پیش است. مراقب دنیای پر از نیرنگ و فریب اطرافت باش و از کنار آنها بگذر. هر چه می خواهی از خدا بخواه چرا که فقط اوست که مظهر لطف است و حیله ندارد و می تواند تو را به مقصد برساند."
  },
  {
    "title": "غزل شماره 79 حافظ شیرازی",
    "poetries": [
      { "peotry": "کنون که می‌دمد از بوستان نسیم بهشت" },
      { "peotry": "من و شراب فرح بخش و یار حورسرشت" },
      { "peotry": "گدا چرا نزند لاف سلطنت امروز" },
      { "peotry": "که خیمه سایه ابر است و بزمگه لب کشت" },
      { "peotry": "چمن حکایت اردیبهشت می‌گوید" },
      { "peotry": "نه عاقل است که نسیه خرید و نقد بهشت" },
      { "peotry": "به می عمارت دل کن که این جهان خراب" },
      { "peotry": "بر آن سر است که از خاک ما بسازد خشت" },
      { "peotry": "وفا مجوی ز دشمن که پرتوی ندهد" },
      { "peotry": "چو شمع صومعه افروزی از چراغ کنشت" },
      { "peotry": "مکن به نامه سیاهی ملامت من مست" },
      { "peotry": "که آگه است که تقدیر بر سرش چه نوشت" },
      { "peotry": "قدم دریغ مدار از جنازه حافظ" },
      { "peotry": "که گر چه غرق گناه است می‌رود به بهشت" }
    ],
    "peotryTranslate": "حالا که همه چیز دارد درست می شود پشت پا به آن نزن و کارها را خراب نکن زیرا به زودی پشیمان شده و بعد می فهمی که چه گوهری را از کف داده ای. از دشمن دیرین خود کمک نخواه چون تیشه به ریشه ات می زند. هر چند که همه چیز بهم ریخته است ولی به زودی سر و سامان گرفته و مشکلاتت حل می شود."
  },
  {
    "title": "غزل شماره 32 حافظ شیرازی",
    "poetries": [
      { "peotry": "خدا چو صورت ابروی دلگشای تو بست" },
      { "peotry": "گشاد کار من اندر کرشمه‌های تو بست" },
      { "peotry": "مرا و سرو چمن را به خاک راه نشاند" },
      { "peotry": "زمانه تا قصب نرگس قبای تو بست" },
      { "peotry": "ز کار ما و دل غنچه صد گره بگشود" },
      { "peotry": "نسیم گل چو دل اندر پی هوای تو بست" },
      { "peotry": "مرا به بند تو دوران چرخ راضی کرد" },
      { "peotry": "ولی چه سود که سررشته در رضای تو بست" },
      { "peotry": "چو نافه بر دل مسکین من گره مفکن" },
      { "peotry": "که عهد با سر زلف گره گشای تو بست" },
      { "peotry": "تو خود وصال دگر بودی ای نسیم وصال" },
      { "peotry": "خطا نگر که دل امید در وفای تو بست" },
      { "peotry": "ز دست جور تو گفتم ز شهر خواهم رفت" },
      { "peotry": "به خنده گفت که حافظ برو که پای تو بست" }
    ],
    "peotryTranslate": "گره ی مشکلات تو گشوده خواهد شد به شرط آنکه عاقلانه اقدام کنی. با بی حوصلگی و تندخویی به نتیجه نخواهی رسید."
  },
  {
    "title": "غزل شماره 472 حافظ شیرازی",
    "poetries": [
      { "peotry": "احمد الله علی معدله السلطان" },
      { "peotry": "احمد شیخ اویس حسن ایلخانی" },
      { "peotry": "خان بن خان و شهنشاه شهنشاه نژاد" },
      { "peotry": "آن که می‌زیبد اگر جان جهانش خوانی" },
      { "peotry": "دیده نادیده به اقبال تو ایمان آورد" },
      { "peotry": "مرحبا ای به چنین لطف خدا ارزانی" },
      { "peotry": "ماه اگر بی تو برآید به دو نیمش بزنند" },
      { "peotry": "دولت احمدی و معجزه سبحانی" },
      { "peotry": "جلوه بخت تو دل می‌برد از شاه و گدا" },
      { "peotry": "چشم بد دور که هم جانی و هم جانانی" },
      { "peotry": "برشکن کاکل ترکانه که در طالع توست" },
      { "peotry": "بخشش و کوشش خاقانی و چنگزخانی" },
      { "peotry": "گر چه دوریم به یاد تو قدح می‌گیریم" },
      { "peotry": "بعد منزل نبود در سفر روحانی" },
      { "peotry": "از گل پارسیم غنچه عیشی نشکفت" },
      { "peotry": "حبذا دجله بغداد و می ریحانی" },
      { "peotry": "سر عاشق که نه خاک در معشوق بود" },
      { "peotry": "کی خلاصش بود از محنت سرگردانی" },
      { "peotry": "ای نسیم سحری خاک در یار بیار" },
      { "peotry": "که کند حافظ از او دیده دل نورانی" }
    ],
    "peotryTranslate": "بسیار خوش اقبالید و اراده ی بسیار قوی دارید. معجزه ای در زندگیتان رخ می دهد که مایه ی تعجب همگان می شود. یادتان باشد رمز موفقیتتان سعی و کوشش است. به سفر معنوی کربلا می روید که در آنجا دل سرگشته شما ارام می گیرد و چشم و دلتان روشن می شود."
  },
  {
    "title": "غزل شماره 393 حافظ شیرازی",
    "poetries": [
      { "peotry": "منم که شهره شهرم به عشق ورزیدن" },
      { "peotry": "منم که دیده نیالوده‌ام به بد دیدن" },
      { "peotry": "وفا کنیم و ملامت کشیم و خوش باشیم" },
      { "peotry": "که در طریقت ما کافریست رنجیدن" },
      { "peotry": "به پیر میکده گفتم که چیست راه نجات" },
      { "peotry": "بخواست جام می و گفت عیب پوشیدن" },
      { "peotry": "مراد دل ز تماشای باغ عالم چیست" },
      { "peotry": "به دست مردم چشم از رخ تو گل چیدن" },
      { "peotry": "به می پرستی از آن نقش خود زدم بر آب" },
      { "peotry": "که تا خراب کنم نقش خود پرستیدن" },
      { "peotry": "به رحمت سر زلف تو واثقم ور نه" },
      { "peotry": "کشش چو نبود از آن سو چه سود کوشیدن" },
      { "peotry": "عنان به میکده خواهیم تافت زین مجلس" },
      { "peotry": "که وعظ بی عملان واجب است نشنیدن" },
      { "peotry": "ز خط یار بیاموز مهر با رخ خوب" },
      { "peotry": "که گرد عارض خوبان خوش است گردیدن" },
      { "peotry": "مبوس جز لب ساقی و جام می حافظ" },
      { "peotry": "که دست زهدفروشان خطاست بوسیدن" }
    ],
    "peotryTranslate": "از کینه و حسد دشمنان دور باش. به دنبال اهداف نا معلوم نرو تا خود را دچار رنج و زحمت نکنی. از ریاکاران دور باش و خودخواهی را از وجود خود پاک کن. زودرنج نباش و در برابر حوادث مقاومت کن."
  },
  {
    "title": "غزل شماره 235 حافظ شیرازی",
    "poetries": [
      { "peotry": "زهی خجسته زمانی که یار بازآید" },
      { "peotry": "به کام غمزدگان غمگسار بازآید" },
      { "peotry": "به پیش خیل خیالش کشیدم ابلق چشم" },
      { "peotry": "بدان امید که آن شهسوار بازآید" },
      { "peotry": "اگر نه در خم چوگان او رود سر من" },
      { "peotry": "ز سر نگویم و سر خود چه کار بازآید" },
      { "peotry": "مقیم بر سر راهش نشسته‌ام چون گرد" },
      { "peotry": "بدان هوس که بدین رهگذار بازآید" },
      { "peotry": "دلی که با سر زلفین او قراری داد" },
      { "peotry": "گمان مبر که بدان دل قرار بازآید" },
      { "peotry": "چه جورها که کشیدند بلبلان از دی" },
      { "peotry": "به بوی آن که دگر نوبهار بازآید" },
      { "peotry": "ز نقش بند قضا هست امید آن حافظ" },
      { "peotry": "که همچو سرو به دستم نگار بازآید" }
    ],
    "peotryTranslate": "در انتظار به سر می بری. نا امید و ناراحت نباش زیرا به مقصود خود می رسی. بلا و مصیبت های رسیده را تحمل کن. در کوره ی حوادث، خود را آبدیده کن و تجربه اندوزی کن تا لذت بیشتری از پیروزی ببری."
  },
  {
    "title": "غزل شماره 57 حافظ شیرازی",
    "poetries": [
      { "peotry": "آن سیه چرده که شیرینی عالم با اوست" },
      { "peotry": "چشم میگون لب خندان دل خرم با اوست" },
      { "peotry": "گر چه شیرین دهنان پادشهانند ولی" },
      { "peotry": "او سلیمان زمان است که خاتم با اوست" },
      { "peotry": "روی خوب است و کمال هنر و دامن پاک" },
      { "peotry": "لاجرم همت پاکان دو عالم با اوست" },
      { "peotry": "خال مشکین که بدان عارض گندمگون است" },
      { "peotry": "سر آن دانه که شد رهزن آدم با اوست" },
      { "peotry": "دلبرم عزم سفر کرد خدا را یاران" },
      { "peotry": "چه کنم با دل مجروح که مرهم با اوست" },
      { "peotry": "با که این نکته توان گفت که آن سنگین دل" },
      { "peotry": "کشت ما را و دم عیسی مریم با اوست" },
      { "peotry": "حافظ از معتقدان است گرامی دارش" },
      { "peotry": "زان که بخشایش بس روح مکرم با اوست" }
    ],
    "peotryTranslate": "آن کسی را که به او علاقه مندی از تو دور می شود و تو افسرده و غمگین هستی. عشق و محبت گره از مشکل تو می گشاید. با کمی تلاش و اراده می توانی به مقصود خود برسی."
  },
  {
    "title": "غزل شماره 464 حافظ شیرازی",
    "poetries": [
      { "peotry": "بگرفت کار حسنت چون عشق من کمالی" },
      { "peotry": "خوش باش زان که نبود این هر دو را زوالی" },
      { "peotry": "در وهم می‌نگنجد کاندر تصور عقل" },
      { "peotry": "آید به هیچ معنی زین خوبتر مثالی" },
      { "peotry": "شد حظ عمر حاصل گر زان که با تو ما را" },
      { "peotry": "هرگز به عمر روزی روزی شود وصالی" },
      { "peotry": "آن دم که با تو باشم یک سال هست روزی" },
      { "peotry": "وان دم که بی تو باشم یک لحظه هست سالی" },
      { "peotry": "چون من خیال رویت جانا به خواب بینم" },
      { "peotry": "کز خواب می‌نبیند چشمم بجز خیالی" },
      { "peotry": "رحم آر بر دل من کز مهر روی خوبت" },
      { "peotry": "شد شخص ناتوانم باریک چون هلالی" },
      { "peotry": "حافظ مکن شکایت گر وصل دوست خواهی" },
      { "peotry": "زین بیشتر بباید بر هجرت احتمالی" }
    ],
    "peotryTranslate": "به هدف و آرزوی خود می رسی. البته بدون سعی و تلاش این مقصود حاصل نمی شود. بخت و اقبال همراه تو هستند. بهتر است که فرصت ها را غنیمت بدانی و همه ی سعی و تلاش خود را در راه رسیدن به هدف بکنی. به خداوند توکل داشته باش."
  }
]
